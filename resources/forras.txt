Balatongyörök kilátói

Balatongyörökön szebbnél-szebb helyszíneken 2 kilátó is várja a turistákat.


Batsányi kilátó

A Pap-hegy csúcsán, az úgynevezett Boncsostetőn található a kilátó, ahonnan páratlan panoráma nyílik a Balaton-felvidékre. 2003-ban a Keszthelyi erdészet rendbe hozta a korábban megrongált kilátót. Megközelíthető a Bélapi pihenőtől vagy a Szépkilátótól a Szerelemdombon keresztül. Vagy a Szépkilátótól induló piros háromszög jelzésen is.

Szélesség	46.77717
Hosszúság	17.35715
Magasság	448m
Megye/ország	Zala
Hegy		Pap-hegy

Forrás: hazaielmenyek.hu


Bél Mátyás kilátó

A Garga-hegy tetején található kilátó 1972-ben épült, a keszthelyi erdészet építette. A kilátó kitűnő panorámát nyújt a Tapolcai-medence tanúhegyeire. Ugyancsak kiváló a kilátás a Keszthelyi hegység dimbes-dombos hegyvonulataira, a somogyi partokra, a keszthelyi öbölre. A Keszthelyi-hegység fái között található kilátó környékén egyedi növény-és állatvilág található.

Szélesség	46.76855
Hosszúság	17.35227
Magasság	221m
Megye/ország	Zala
Hegy		Garga-hegy

Forrás: hazaielmenyek.hu
